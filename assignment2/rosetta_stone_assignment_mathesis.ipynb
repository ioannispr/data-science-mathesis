{
 "cells": [
  {
   "cell_type": "markdown",
   "metadata": {},
   "source": [
    "# Η Στήλη της Ροζέτας του Ανθρώπινου Κεφαλαίου\n",
    "\n",
    "Στην εργασία αυτή θα επεξεργαστείτε τη μελέτη [A Rosetta Stone of Human Capital](https://www.cgdev.org/publication/rosetta-stone-human-capital), του Dev Patel και Justin Sandefur. \n",
    "\n",
    "Όπως ίσως γνωρίζετε, υπάρχουν διάφορων τύπων τεστ που μετράνε τις επιδόσεις των μαθητών στην ανάγνωση, γραφή, και μαθηματικά, μεταξύ χωρών. Το πρόβλημα είναι ότι δεν χρησιμοποιούν όλες οι χώρες τα ίδια τεστ. Οι συγγραφείς της μελέτης βρήκαν έναν τρόπο να μετατρέπονται τα αποτελέσματα των διαφορετικών τεστ μεταξύ χωρών. Έτσι δημιούργησαν αυτό που αποκαλούν «Στήλη της Ροζέτας του Ανθρώπινου Κεφαλαίου», επειδή μας επιτρέπει να μεταφράζουμε το ανθρώπινο κεφάλαιο, όπως αυτό εκφράζεται μέσω των αποτελεσμάτων του εκπαιδευτικού συστήματος, μεταξύ χωρών.\n",
    "\n",
    "---\n",
    "\n",
    "> Πάνος Λουρίδας, Αναπληρωτής Καθηγητής <br />\n",
    "> Τμήμα Διοικητικής Επιστήμης και Τεχνολογίας <br />\n",
    "> Οικονομικό Πανεπιστήμιο Αθηνών <br />\n",
    "> louridas@aueb.gr"
   ]
  },
  {
   "cell_type": "markdown",
   "metadata": {},
   "source": [
    "## Ερωτήσεις\n",
    "\n",
    "Tα αποτελέσματα της μελέτης είναι διαθέσιμα στο <https://www.cgdev.org/sites/default/files/patel-sandefur-human-capital-final-results.xlsx>. Θα κατεβάσετε το αρχείο και θα βάλετε το φύλλο εργασίας `Country Scores` σε ένα `DataFrame` το οποίο εμείς θα ονομάσουμε `country_scores`. Η απόδοση των μαθητών μεταξύ των χωρών αποτιμάται με τις μετρικές `Median Math Score (TIMSS Scale, 4th Grade)`, μαθηματικά στην 4η τάξη, και `Median Reading Score (PIRLS Scale, 4th Grade)`, ανάγνωση στην 4η τάξη.\n",
    "\n",
    "### Ε1: Εισόδημα και Αποτελέσματα των Τεστ\n",
    "\n",
    "Θα διερευνήσετε τη σχέση μεταξύ του εισοδήματος σε κάθε χώρα και των αποτελεσμάτων των τεστ TIMSS και PIRLS, όπως στο 4.1 και την εικόνα 5 της μελέτης. Συγκεκριμένα, θα διερευνήσετε μέσω παλινδρόμησης τη σχέση μεταξύ του λογαρίθμου του εισοδήματος και του σκορ TIMMS, και του λογαρίθμου του εισοδήματος και του σκορ PIRLS. Αφού φτιάξετε  τα σχετικά μοντέλα και σχολιάσετε τα αποτελέσματά σας, θα πρέπει να παράξετε διαγράμματα των δεδομένων αντίστοιχα με τα παρακάτω.\n",
    "\n",
    "Για την απάντηση στην ερώτηση θα χρειαστείτε και το αρχείο `WDI_data.csv`, το οποίο περιέχει δεδομένα εισοδήματος ανά χώρα από την Παγκόσμια Τράπεζα."
   ]
  },
  {
   "cell_type": "markdown",
   "metadata": {},
   "source": [
    "![GDP (PPP) and TIMSS](gdp_timss.svg)"
   ]
  },
  {
   "cell_type": "markdown",
   "metadata": {},
   "source": [
    "![GDP (PPP) and PIRLS](gdp_pirls.svg)"
   ]
  },
  {
   "cell_type": "markdown",
   "metadata": {},
   "source": [
    "### E2: Χρόνια Εκπαίδευσης και Αποτελέσματα στα Τεστ\n",
    "\n",
    "Θα διερευνήσετε πόσο επιδρούν τα χρόνια στο σχολείο στις επιδόσεις στα τεστ, λαμβάνοντας υπόψη το κατά κεφαλήν εισόδημα, όπως στο 4.1 και την εικόνα 6 της μελέτης. Για να το κάνετε αυτό, θα πάρετε τα υπόλοιπα (residuals) των μοντέλων που δημιουργήσατε στην Ε1. Τα υπόλοιπα περιέχουν ότι από τα αποτελέσματα δεν μπορεί να εξηγηθεί από το εισόδημα, οπότε θα τα χρησιμοποιήσετε για να δείτε πώς εξηγείται από τα χρόνια της εκπαίδευσης το μέρος των αποτελεσμάτων που δεν εξηγείται από το εισόδημα.\n",
    "\n",
    "Έχετε λοιπόν ήδη τα υπόλοιπα από τα μοντέλα για τα TIMSS και PIRLS. Πλην όμως και τα χρόνια της εκπαίδευσης μπορεί να εξαρτώνται από το εισόδημα σε κάθε χώρα. Θα πρέπει να ορίσετε ένα μοντέλο με ανεξάρτητη μεταβλητή το λογαριθμισμένο κατά κεφαλή εισόδημα το 2015 και τα χρόνια εκπαίδευσης ως εξαρτημένη μεταβλητή. Δείξτε τα αποτελέσματα του μοντέλου και πάρτε τα υπόλοιπα. Αυτά τα υπόλοιπα αντιστοιχούν στα χρόνια της εκπαίδευσης που δεν μπορούν να εξηγηθούν από το εισόδημα. \n",
    "\n",
    "Στη συνέχεια, κάντε μια παλινδρόμηση μεταξύ των υπολοίπων TIMMS και των υπολοίπων των ετών εκπαίδευσης και μια παλινδρόμηση μεταξύ των υπολοίπων PIRLS και των υπολοίπων των ετών εκπαίδευσης. Δείξτε τα αποτελέσματα και φτιάξτε διαγράμματα όπως τα παρακάτω.\n",
    "\n",
    "Γιατί κάνουμε όλη αυτή την ιστορία με τα υπόλοιπα; Διότι είναι πιθανό ότι οι επιδόσεις των μαθητών και τα χρόνια που κάθονται στο σχολείο επηρεάζονται από το κατά κεφαλήν εισόδημα. Οπότε θέλουμε να τα εξετάσουμε χωρίς αυτήν την επιρροή.\n",
    "\n",
    "Για να απαντήσετε την ερώτηση θα χρειαστείτε και το αρχείο `BL2013_MF1599_v2.2.dta`, το οποίο περιέχει τα δεδομένα των ετών εκπαίδευσης και προέρχεται από την εργασία των Barro, Robert J. and Jong-Wha Lee,  A New Data Set of Educational Attainment in the World, 1950-2010, Journal of Development Economics, 2013, 104, 194-198. Θα χρησιμοποιήσετε τις τιμές για το 2010. Το αρχείο είναι στη μορφοποίηση του προγράμματος οικονομετρίας Stata, και μπορείτε να το διαβάσετε με το pandas με τη συνάρτηση `read_stata()`."
   ]
  },
  {
   "cell_type": "markdown",
   "metadata": {},
   "source": [
    "![Schooling and TIMSS](schooling_timms.svg)"
   ]
  },
  {
   "cell_type": "markdown",
   "metadata": {},
   "source": [
    "![Schooling and PIRLS](schooling_pirls.svg)"
   ]
  },
  {
   "cell_type": "markdown",
   "metadata": {},
   "source": [
    "## Οδηγίες Υποβολής\n",
    "\n",
    "Θα πρέπει να υποβάλετε την εργασία σας με τη μορφή σημειωματαρίου (Jupyter notebook), το οποίο θα περιέχει το σύνολο του κώδικα και την ανάλυσή σας. Αυτό σημαίνει ότι το σημειωματάριο θα πρέπει να διαβάζεται και να γίνεται κατανοητό και ως κείμενο (αλλιώς η υποβολή θα ήταν απλώς ένα αρχείο Python). Ο σκοπός δεν είναι μόνο να δείξετε ότι ξέρετε να γράφετε κώδικα, αλλά να εξηγήσετε και να πείσετε τον αναγνώστη. θα πρέπει να υποβάλετε και όποια αρχεία δεδομένων χρησιμοποιείτε και να εξασφαλίσετε ότι το σημειωματάριο μπορεί να τρέξει χωρίς καμμία μετατροπή σε έναν άλλο υπολογιστή εκτός του δικού σας. Προσέξτε ιδιαιτέρως τα μονοπάτια ανάγνωσης των αρχείων, αυτά πρέπει να είναι σχετικά (relative paths) και όχι απόλυτα (absolute paths)."
   ]
  },
  {
   "cell_type": "markdown",
   "metadata": {},
   "source": [
    "## Κώδικας Τιμής\n",
    "\n",
    "Συνειδητοποιείτε ότι αυτή είναι ατομική εργασία και θα πρέπει να εργαστείτε μόνοι σας. Μπορείτε βεβαίως να αναζητήσετε βοήθεια στο διαδίκτυο, αλλά αυτή θα πρέπει να αφορά τη χρήση των εργαλείων και ιδιωμάτων, δεν θα πρέπει να αναζητείτε την απάντηση στα ερωτήματα της εργασίας. Μπορείτε να συζητήσετε με άλλους που παρακολουθούν το μάθημα προκειμένου να λύσετε μεταξύ σας απορίες κατανόησης, αλλά όχι μεθόδους επίλυσης. Αναλογιστείτε ότι σκοπός του μαθήματος είναι να αποκομίσετε κάποιες γνώσεις, και όχι να ξοδέψετε απλώς τον χρόνο και τα χρήματά σας."
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.9.6"
  },
  "widgets": {
   "application/vnd.jupyter.widget-state+json": {
    "state": {},
    "version_major": 2,
    "version_minor": 0
   }
  }
 },
 "nbformat": 4,
 "nbformat_minor": 4
}
